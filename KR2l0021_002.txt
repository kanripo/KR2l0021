# -*- mode: mandoku-view -*-
#+TITLE: 三事忠告
#+DATE: 2015-09-23 10:07:34
#+PROPERTY: JUAN 2

<md:KR2l0021_SBCK_002-1a>¶有禍而無福故也嗚呼人君能以是思之則凡盡忠
於我者萬不至於譴責矣雖然聖人謂道合則服從不
可則去為人臣者亦當燭幾先見退身於未辱之前庶
幾君臣之間兩無所歉嘗見前代為臣不免者大率皆
由知進而不知退戀慕榮寵以致之殆不宜獨咎國家
<pb:KR2l0021_WYG_004-13a>
也或謂不可則去無乃於君臣之間太薄竊謂君臣以
義合者也其所以合者非華其爵也非利其禄也不過
欲行其道而已矣道行則從而留道不行則從而去不
使久而至於厭鄙誅竄之地乃所以厚君臣之分也奚
薄焉
　
　
　
<pb:KR2l0021_WYG_004-13b>
　
　
　
　
　
　
　
　三事忠告卷<md:KR2l0021_SBCK_002-7b>¶四
