# -*- mode: mandoku-view; -*-
#+TITLE: 為政忠告
#+DATE: 2015-09-12 00:41:33.646725
#+PROPERTY: ID KR2l0021
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB10n0715-002為政忠告牧民忠告-卷二.
<pb:KR2l0021_SBCK_002-1a>¶
牧民忠告　卷下¶
　　　　　　齊東野　人　張養浩¶
　愼獄第六(凢十條)¶
　　存恕¶
人之良孰願爲盗也由長民者失於教養凍¶
餒之極遂至於此要非其得已也甞潜体其¶
然使父飢母寒妻子愠見徴&KR0018;旁午疹疫交¶
攻萬死一生朝不逮暮於斯時也見利而不¶
<pb:KR2l0021_SBCK_002-1b>¶
囬者能幾何人其或因而攘竊不原其情輙¶
置諸理嬰笞関木彼固無辭然百需叢身孰¶
明其不獲巳哉古人謂上失其道民散乆矣¶
如得其情則哀矜而勿喜嗚呼人能以是論¶
囚雖欲&KR0228;酷亦必有所不忍矣¶
　　獄詰其&KR0004;¶
獄問&KR0004;情人之常言也蓋獄之&KR0004;發犯者不¶
暇藻飾問者不暇鍜錬其情必眞而易見威¶
<pb:KR2l0021_SBCK_002-2a>¶
以臨之虚心以詰之十得七八矣少萌姑息¶
則其勞將有百倍厥&KR0004;者故片言折獄聖人¶
惟與乎子路其難可知矣¶
　　詳讞¶
在獄之囚吏案雖成猶當詳讞也若酷吏鍜¶
錬而成者雖讞之囚不敢異辭焉須盡辟吏¶
卒和顔易氣開誠心以感之或令忠厚獄卒¶
欵曲以其情問之如得其&KR0072;立爲辨白不可¶
<pb:KR2l0021_SBCK_002-2b>¶
徒拘閡吏文也噫姦吏舞文何所不至哉¶
　　視屍¶
故事承檢屍之牒則劃時而行重人命也其¶
或行焉而後時時焉而不親蒞親焉而不精¶
詳罪皆不輕也其檢之之式又當徧者筮仕¶
者不可以不知¶
　　囚糧¶
天地之德曰好生¶
<pb:KR2l0021_SBCK_002-3a>¶
聖元體之以有天下諸在縲紲無家者皆給¶
之粮惟縣獄不給也意者縣非待報之官府¶
故令畧詰其然而上之州比見爲州者往往¶
爲吏之所欺吹求不受以致瘐死於縣獄夫¶
罪不至死而以已私繆殺之不仁甚矣爲州¶
若府者尚深戒之¶
　　巡警¶
詰盗非難而警盗爲難警盗非難而使民不¶
<pb:KR2l0021_SBCK_002-3b>¶
爲盗&KR0057;難蓋天下之事先其幾爲之則有餘¶
後其幾爲之則艱苦而無益夫盗之發也&KR0106;¶
岀不虞知者防於未然其防之之術則在廣¶
耳目嚴巡邏戒飲&KR0054;幾游聚或旬或月即命¶
尉行境以恐懼之夫盗猶鼠也尉猶捕鼠之¶
狸也勤於岀鼠必伏而不動狸怠出則鼠必¶
興矣彼爲尉者與其勞於已然孰若警於未¶
發之爲愈若夫使民不爲盗則又在於勤本¶
<pb:KR2l0021_SBCK_002-4a>¶
以致富勤斯富富斯禮義生禮義生雖駈之¶
使竊亦必不肯爲之矣故管子謂倉廪實而¶
知禮節衣食足而知榮辱諒哉¶
　　按視¶
獄庭時當一至也不惟有以安衆囚之心亦¶
使司獄卒吏輩知所警畏而無飲&KR0054;喧嘩逸¶
而反獄者是亦先事防之之㣲意也倉庫同¶
　　哀矜¶
<pb:KR2l0021_SBCK_002-4b>¶
亡友段伯英甞尹鉅野民有犯法受刑者每¶
爲泣下或以爲過余聞之私自語曰人必有¶
是心然後可以語王政且獨不聞古人亦有¶
禁人於獄而不家寢者乎要皆良心之所發¶
非過也¶
　　非縱囚¶
古人縱囚省親如期還獄者甚多要不可以¶
爲法也夫法者天子之所有而民或犯之是¶
<pb:KR2l0021_SBCK_002-5a>¶
犯天子之法也而彼乃與期而縱之是不幾¶
於弄天子之法以掠美市恩於下者乎然出¶
於朝廷則可出於一已之私則不可¶
　　自責¶
教民不至則犯禁者多養民無術則病飢者¶
衆爲守與牧而使其至此獨歸咎於民難矣¶
哉¶
　救荒第七(凢九條)¶
<pb:KR2l0021_SBCK_002-5b>¶
　　捕蝗¶
故事蝗生境内必馳聞於上少淹頃刻所坐¶
不輕然長民者亦須相其小大多寡爲害輕¶
重若遽然以聞蒞其上者群集族赴供張徴¶
索一境騷然其害反甚於蝗者其或勢㣲種¶
穉則當亟率衆力以圖之不必因細虞以來¶
大難於民也故凢居官必先敢於&KR0018;荷而後¶
可以有爲¶
<pb:KR2l0021_SBCK_002-6a>¶
　　多方救賑¶
天所&KR0140;人富與貴者非欲其自&KR0073;蓋將使推¶
所有以濟人之不及也飢者食之寒者衣之¶
斯不&KR0018;天&KR0140;之富矣直者舉之枉者錯之斯¶
不&KR0018;天&KR0140;之貴矣然富貴而能若是者其恵¶
在人而善則在已名爲惠人實自惠也故古¶
之有民社者或不幸而值㐫荒夭扎之變視¶
其輕重必有術以處之或私帑之分或公廪¶
<pb:KR2l0021_SBCK_002-6b>¶
之發或託之工役或假以山澤或已&KR0018;蠲征¶
募糴勸糶或聽民收其遺稚或命醫療其疹¶
疾凡可以拯其生者靡㣲不至蓋古人視民¶
如子天下未有子在難而父母坐視不救之¶
理也嗚呼凡牧民者其以古之人爲法庻無¶
彼我之間哉¶
　　預備¶
灾異之生常岀於人之所不意誠素有其備¶
<pb:KR2l0021_SBCK_002-7a>¶
雖甚灾不足爲憂也今州郡多無委積雖有¶
之而在上者封錮甚嚴不測有虞茫無所措¶
手此厥今牧民者之通患也然今所謂祗應¶
之錢者山州僻縣未甞有之而使客往還率¶
無枵腹而過者意必有以規畫也至於備荒¶
之儲獨未有及焉者豈以治平之時何遽有¶
此所以因仍嵗月幸滿而去不復爲民逺慮¶
耶甞聞近代爲縣者教民種蔓菁搗其根以¶
<pb:KR2l0021_SBCK_002-7b>¶
爲餅大者三四斤乾而儲之後值㐫年蒸以¶
食飢民味甘且美頼以全活者甚衆夫古人¶
慮民之逺也如此其肯苟且幸代而不爲民¶
預備哉¶
　　均賦¶
故事民之稅賦三年則第其貧富而均平之¶
或好名未及而先爲或避謗踰期而不爲皆¶
非也如期行之民受賜不淺矣¶
<pb:KR2l0021_SBCK_002-8a>¶
　　祈禱¶
凢有祈禱不必勞衆齋居三日以思已愆民¶
有&KR0072;歟己有&KR0141;歟政事有未善歟報國之心¶
有未誠歟無則如儀行事有則必俟追攺而¶
後禱焉夫動天地感&KR0017;神非至誠不可纎毫¶
之慝未除則彼此邈然矣¶
　　不可奴妾流民¶
甞見一顯官於㐫年市所部民子女殆數十¶
<pb:KR2l0021_SBCK_002-8b>¶
餘人美且壯者皆奴妾之餘將賂時要以希¶
恩寵也僕聞而顰蹙曰使其困憊吾治巳得¶
罪矣又不能救而反奴妾之不大獲罪於法¶
耶故感而書之以戒後來者¶
　　救焚¶
民或失火則伐鼓集衆親蒞以救之惻隠之¶
心人所共有誠能鼓舞以作其氣雖仇人亦¶
將焦頭爛額而相趨患難矣¶
<pb:KR2l0021_SBCK_002-9a>¶
　　尙德¶
反風㓕火虎渡河蝗不入境全境之水囬流¶
此在長民者之德何如爾殆不可皆謂之偶¶
然也¶
　　上災異¶
災異之事則不可不聞祥瑞雖不上可也¶
　事長第八(凢五條)¶
　　各守涯分¶
<pb:KR2l0021_SBCK_002-9b>¶
尊卑之分定則家無逆子國無叛臣夫國之¶
所以亡家之所以敗皆由卑不有尊而尊不¶
能制卑之所致也考諸歴代厥監甚明今夫¶
上而朝廷下而郡邑其設官也有長焉有貳¶
焉有幕属焉有胥吏焉各安其分而事其事¶
天下安有不治者哉惟其小智自私乖同夤¶
之義無恊恭之誠&KR0168;旣不和則所見必有不¶
同者或長官不知待佐貳之禮也或佐貳闇¶
<pb:KR2l0021_SBCK_002-10a>¶
於事長官之道也少見辝色則彼此胥失矣¶
若夫事例應爾而所見或不同居下者當誠¶
其意婉其辝卑其容体以開其上若由未允¶
則俟其退而語之家人非木石無不囬之理¶
其或居下者有所不可爲長者亦當如是曉¶
之也稍有所挾雖面強從退而必有不堪者¶
日引月深終於&KR0165;露人見其乖忤也䜛譛之¶
言乘之而入乆則訟必興而政事隳矣爲一¶
<pb:KR2l0021_SBCK_002-10b>¶
時之忿使同僚之心離闔境之民不得治則¶
其人之褊淺可知矣古人有言必有忍乃其¶
有濟又曰欲成大事必須少忍又曰忍爲衆¶
妙之門㫖哉¶
　　寧人&KR0018;我¶
寧人&KR0018;我無我&KR0018;人此待巳之道也天下之¶
善不必已出此待人之道也能行斯二者於¶
道其庶幾乎¶
<pb:KR2l0021_SBCK_002-11a>¶
　　處患難¶
凡在官者當知榮與辱相&KR0029;伏得與失相勝¶
&KR0018;成與敗相循環古今未有榮而無辱得而¶
無失成而無敗之理也雖天地之運隂陽之¶
化物理人事莫不皆然䖏之不以道則纎毫¶
之寵必揺而一唾之辱必剉矣故君子於外¶
物重&KR0127;皆所不恤顧其在我者何如爾使其¶
有可辱雖不加譴而君子恒以爲不足使其¶
<pb:KR2l0021_SBCK_002-11b>¶
無可辱雖置之死地而君子恒以爲有餘歴¶
&KR0026;自昔大聖大賢不幸横罹禍患恬然不易¶
其素者灼乎此而巳矣茍惟能䖏榮而不&KR0014;¶
處辱惟&KR0014;安順境而逆境則不&KR0014;一朝居欲¶
望其臨政有餘爲難矣嗚呼善&KR0026;人者其於¶
此焉察之¶
　　分謗¶
是非毁譽自古爲政所不&KR0014;無者是則歸人¶
<pb:KR2l0021_SBCK_002-12a>¶
非則歸已聞譽則歸人聞毁則歸已無長無¶
貳䖏之皆當如是也前軰云㤙欲已出怨¶
將誰歸嗚呼此真&KR0054;大君子之言也¶
　　以禮下人¶
夫能下人者其志必髙其所至必逺昔某郡¶
有新守&KR0310;驁大不禮其下常令掾属羅拜於¶
庭下有一賢掾初以疾在告疾愈當庭參¶
是日偶大雨守命張傘布茅於庭下使掾¶
<pb:KR2l0021_SBCK_002-12b>¶
拜焉掾恬然不動容興伏惟謹識者知其¶
他日必爲宰相也後果然¶
　　不可以律已之律律人¶
同官有過不至害政宜爲包容大抵律已¶
當嚴待人當恕必欲人人同已天下必無是理¶
也¶
　受代第九¶
　　　郊迎新代¶
<pb:KR2l0021_SBCK_002-13a>¶
聞代者來則避所居而郊迎之不可以其代¶
已也而疾之而薄之而不以舊政告之也大¶
抵天下之善在彼猶在此勸人爲善即已之¶
爲善也詎可惟許已爲善而不願他人爲善¶
哉¶
　　克終¶
爲政者不難於始而難於克終也&KR0004;焉則銳¶
中焉則緩末焉則廢者人之情也愼終如始¶
<pb:KR2l0021_SBCK_002-13b>¶
故君子稱焉¶
　　不競¶
甞見丗之交代者多有所争要皆舊官不廣¶
之所致或據其居而不徙或專其田而不分¶
或匿其公物不盡以相授使新者懐不平而¶
無所訴甚非士君子善後之道也夫利之與¶
義勢不並處義親則利䟽利近則義逺况爲¶
民師帥而專務於利其聚怨納侮視市井小¶
<pb:KR2l0021_SBCK_002-14a>¶
人不若也故君子之從政也寧公而貧不私¶
而富寜讓而損已不競而損人¶
　　不可自鬻¶
代之未至也風民立石以頌德結綺門以祖¶
行鳩錢帛以佐路費建生祠以圖不朽之名¶
皆非士君子之事也蓋爲善不求人知者爲¶
上知而不自有其善者次之呶呶焉自媒自¶
鬻惟崇虚譽者風斯在下矣¶
<pb:KR2l0021_SBCK_002-14b>¶
　　告以舊政¶
近代東原吴曼慶爲某所憲長旣代諄諄新¶
上者曰某事有少許未完某獄已具而未决¶
某按有如是可疑某人有許能可用一部之¶
政毫分縷析惟恐其不知知之惟恐其不盡¶
嗚呼今之仕者方其在職尚不肯用心况已¶
代去而敢責其如是哉¶
　　完歸¶
<pb:KR2l0021_SBCK_002-15a>¶
其在政也民被德澤訟清盗息豪強消沮同¶
僚恱服則去之之日雖弊車羸馬行橐蕭然¶
其樂有不翅萬金獲而千駟受者前輩由外¶
官而至執政者論濟人之功皆自以爲不及¶
爲縣逺甚嗚呼有志及物者其勿薄州縣而¶
不屑爲也¶
　閑居第十(凢五條)¶
　　輕去就¶
<pb:KR2l0021_SBCK_002-15b>¶
士之仕也有其任斯有其責有其責斯有其¶
憂任一縣之責者則憂一縣任一州之責者¶
則憂一州任一路之責天下之責者則以一¶
路與天下爲憂也蓋任重則責重責重則憂¶
&KR0055;古之人所以三揖而進一揖而退者有以¶
也雖堯舜禹湯文武之爲君臯䕫稷契伊&KR0019;¶
周召之爲臣固未甞不憂其責而以位爲樂¶
也若以位爲樂者苟其位者也嗚呼大聖大¶
<pb:KR2l0021_SBCK_002-16a>¶
賢宜不難於其所任猶且不自暇逸如此吾¶
才逺不逮聖賢顧可樂其位而重其去也哉¶
　　致政¶
古人以休官致政爲釋重&KR0018;而脫覊囚切甞¶
思之誠有是理方其仕也嚴出入而慎起居¶
一嚬一&KR0015;亦不敢以輕假人蓋一身而爲衆¶
師表少踰規矩謗議四聞譬之特行於高屋¶
之上自頂至踵在下者無不見之也一朝代¶
<pb:KR2l0021_SBCK_002-16b>¶
至完身而去詎止如釋重&KR0018;脫覊囚而已哉¶
甞見仕而休居者往往不喜或命子姪或託¶
朋友市奸搆訟靡政不及小有所違則曰去¶
官同見任使新上者法格令㢮拒納惟谷甚¶
而撓沮排觝爲狀百端細民無知亦從而靡¶
設使已政之&KR0004;人以是荐擾當若何推心體¶
之必自知其可惡矣¶
　　進退皆有爲¶
<pb:KR2l0021_SBCK_002-17a>¶
進則安居以行其志退則安居以脩其所未¶
能則是進亦有爲退亦有爲也近丗士大夫¶
惟狃於進退則惽然無所猷爲甚而茹愧懐¶
慙蹙縮不敢一岀户夫軒冕古人以爲儻來¶
之物也其有也何所加其無也何所損不思¶
良貴在我惟假於物以爲重輕焉則其人品¶
之卑下不待論而可知矣¶
　　以義處命¶
<pb:KR2l0021_SBCK_002-17b>¶
丗俗以窮逹進退皆本夫命謂命之窮者雖¶
竭蹶求進而亦窮命之逹者雖逺逝深藏而¶
亦不能退此星翁術士之常談非君子所尚¶
也君子則以義處命而不&KR0029;命以害義可以¶
進則進可以退則退吾不謂命也樂則行之¶
憂則違之吾豈謂命哉彼淪胥富貴利逹之¶
境而不能岀者則往往託命以自誣宜乎接¶
武禍機而卒不能悟悲夫¶
<pb:KR2l0021_SBCK_002-18a>¶
　　求進於已¶
士當求進於已而不可求進於人也所謂求¶
進於已者道業學術之精是已所謂求進於¶
人者富貴利逹之榮是已蓋富貴利逹在天¶
而不可求道業學術在我而不可不求也况¶
古之人不以富貴利逹爲心也其所以從仕¶
者宜假此以行道也道不行而富貴利逹者¶
古人以爲恥而不以爲榮嗚呼非誠有致君¶
<pb:KR2l0021_SBCK_002-18b>¶
澤民之心者其孰能與於此¶
　　風節¶
名節之於人不金幣而富不軒冕而貴士無¶
名節猶女不貞則何&KR0064;不從何炎不附雖有¶
他美亦不足贖也故前輩謂爵禄易得名節¶
難保爵禄或失有時而再來名節一&KR0220;終身¶
不復矣嗚呼士而居閑者能以此言銘其心¶
庶不易所守而趨勢要哉　卷下¶
